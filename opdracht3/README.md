# frontend voor designers - opdracht 3

Voor de laatste opdracht hebben Taufieq Hussainali en ik zeer nuttig samengewerkt. 
Met behulp van docenten hebben wij de opdracht kunnen voltooien om via JSON een interactieve filmlijst pagina op te bouwen. 

De opdracht was in het begin onduidelijk voor mij, ik ging ervanuit dat de films klikbaar moesten zijn. Later in het proces kwam ik erachter dat je informatie over de films kan ophalen op de site. Dit is ook meteen de reden dat ik ervoor heb gekozen om de buttons klikbaar te maken in plaats van de filmafbeeldingen zelf. Voor de gebruiker de hover mouse cursor niet echt interactief. Ze wisten niet echt bij welke film ze zich bevonden, daarom heb ik ook gekozen om een hele korte delay op de afbeeldingen te plaatsen, ben je langer dan een x aantal seconden met je cursor op de afbeelding, dan wordt de afbeelding iets groter in een kleine animatie. 

De buttons heb ik zelf een kleur gegeven en ook een hover op toegevoegd, als je eroverheen hovert dan wordt de button ook weer iets doorzichtiger dan dat het is. Dit geeft ook communicatie aan de gebruiker om te laten zien dat deze button daadwerkelijk klikbaar is en er wat zal gebeuren nadat je erop heb geklikt.

Wat ik nog meer heb toegevoegd is een keyCode event. Dit heb ik gedaan met het getal 2. Bij de films staat het getal 2 en bovenaan de films is er een korte beschrijving bij hoe de gebruiker kan interacteren met het gebruik van de toetsen om informatie te verzamelen over de desbetreffende film. Als op de toets 2 klikt, dan merk je al snel dat er wat anders gebeurt dan dat je verwacht. Dit is namelijk de error state pagina, deze error state is anders van kleur en laat je doorverwijzen naar de homepagina waar je weer terecht kan voor het zoeken van informatie over de films. 
